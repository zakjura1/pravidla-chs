:lang: cs
include::../../locale/_attributes.adoc[]
:title-page:
:imagesdir: ./images
:!chapter-label:
:!section-refsig:
:!chapter-refsig:
:stem: latexmath
:xrefstyle: short
:toc: left
:toclevels: 2
= Prováděcí předpisy ČHS pro závody 3. ligy ve sportovním lezení dětí a mládeže pro rok 2022
Český horolezecký svaz
v1.2, 1.1.2022
:title-logo-image: image:logo_chs.jpg[image,width=313,height=164,align="center"]
:sectnums:

ifdef::backend-html5[<<index.adoc#,Zpět na seznam dokumentů>>]

== Obecně
. Závody 3. ligy v lezení dětí a mládeže jsou organizovány pod záštitou Českého horolezeckého svazu a jsou primárně určené pro začínající závodníky ve věku do 19 let.

== Pořadatel 

. Každý oddíl registrovaný v Českém horolezeckém svazu (dále jen ČHS), nebo právnická či fyzická osoba s příslušným oprávněním, má právo požádat ČHS o pořadatelství závodů 3. ligy.
. Pořadatel může pořádat v rámci 3. ligy maximálně 4 závody.
. Vzájemné vztahy pořadatele a ČHS včetně jejich práv a povinností upravuje tento dokument.
. Vyplněním link:https://forms.gle/ikS9YWdmYzYzc7eD9[formuláře s žádosti] o pořadatelství závodů 3. ligy je závod zapsán do kalendáře závodů pro daný rok.
. Pořadatel má právo vybírat startovné od všech závodníků v max. výši dle následující tabulky:
+
[cols=",,",options="header",]
|===
      2+a|                                  ^|*startovné* 
   .2+^.^| *člen ČHS*   ^| *předregistrace* ^| 200 Kč              
                        ^| *na místě*       ^| 300 Kč              
   .2+^.^| *nečlen ČHS* ^| *předregistrace* ^| 300 Kč              
                        ^| *na místě*       ^| 400 Kč              
|===
+
Podmínky registrace stanovuje pořadatel.

== Typy závodů mládeže pro rok 2022 

. Závody netvoří ucelený seriál závodů a probíhají v následujících disciplínách:
.. Obtížnost
.. Rychlost
.. Boulder
.. různé kombinace výše uvedených

== Závodníci 

. Všechny závody mládeže ve všech disciplínách jsou otevřené pouze pro české účastníky a cizince kteří mají v České republice trvalý nebo dlouhodobý pobyt. Závody probíhají v <<pravidla_sl.adoc#mezinarodni-format,mezinárodním formátu>>.
. Na zahraniční závodníky, kteří mají trvalý nebo dlouhodobý pobyt v České republice platí stejné podmínky jako pro české závodníky.

. Závodů se nesmí účastnit závodníci, kteří: 
.. se v roce 2021 umístili v Českém poháru na 1. až 3. místě 
.. se v roce 2021 umístili na Mistrovství ČR na 1. až 3. místě
.. se v roce 2021 umístili v celkovém pořadí 2. ligy na 1. až 3. místě 
.. se v roce 2022 umístili v libovolném závodě Českého poháru na 1. až 3. místě před příslušným závodem 3. ligy
.. se v roce 2022 umístili v libovolném závodě 2 ligy na 1. až 3. místě před příslušným závodem 3. ligy
+
Komise sportovního lezení může udělit výjimku (např. návrat po dlouhodobé nemoci). Žádost musí obsahovat lékařskou zprávu a podává se elektronicky emailem na zavody@horosvaz.cz.

. Pořadatel může omezit maximální počet závodníků. Tento počet pak musí být uveden v propozicích závodu.

. Pořadatel musí garantovat aby z maximálního počtu závodníků závodu bylo minimálně 30% vyhrazeno pro závodníky z jiných oddílů než pořádajícího.

. Pro všechny závody platí, že čeští účastníci závodů musí být členy ČHS. Nestačí jen evidované členství, jelikož jeho součástí není průkaz ČHS.

. Závodníci v 3. lize nemusí mít platnou závodní registraci pro rok 2022

. Pro zjednodušení přechodu na závody, kde čeští závodníci musí splňovat podmínku členství v ČHS, bude v letošní sezóně pro závody umožněno toto: při závodníkově prvním závodě v sezóně mu bude umožněn start i bez členství v ČHS. Závodník obdrží na závodě pokyny, jak postupovat pro získání členství do dalšího závodu.

. Při předběžné registraci bude závodníkovi umožněno jednoduchým způsobem přejít na on-line přihlašovací formulář vstupu do ČHS a zde vyplnit formality nutné pro přijetí do ČHS. Závodníkovi bude při on-line registraci zasláno potvrzení e-mailem a po zaplacení členského příspěvku mu bude členský průkaz zaslán poštou.

. Závodníci jsou povinni se na závodech pořádaných ČHS prokazovat platným průkazem ČHS. 

. Za české závodníky jsou považovány osoby s českou státní příslušností, za zahraniční závodníky jsou považovány osoby s jinou než českou státní příslušností.

. Pro účast na závodech mládeže organizovaných ČHS jsou povinné zdravotní prohlídky dle vyhlášky 391/2013 Sb. v platném znění. Pro závody mládeže je na https://www.horosvaz.cz/soutezni-lezeni/[stránkách ČHS] platný https://www.horosvaz.cz/res/archive/246/034466.pdf[vzor]. Potvrzení dětem vydává dětský lékař a toto potvrzení má platnost 1 rok. Informace o platné zdravotní prohlídce jsou součástí programu pro zpracování výsledků a aktuální seznam zdravotních prohlídek je k dispozici v kalendáři závodů jako součást systému předregistrací. Osoba, která doprovází a zastupuje nezletilého závodníka, je zodpovědná, že daný závodník je zdravotně způsobilý a na požádání je schopen toto doložit.
+
Zdravotní prohlídka bude požadována i po zahraničních závodnících. 

== Oficiální činovníci
. Delegát ČHS není jmenován
. Hlavní rozhodčí může mít licenci
.. Hlavní rozhodčí ČHS
.. Rozhodčí ČHS
. Hlavní stavěč může mít licenci
.. Hlavní stavěč ČHS
.. Stavěč ČHS
.. Stavěč - Aspirant
+
Rozhodčí ČHS je absolvent samostatného školení rozhodčích ČHS, které pořádá Český horolezecký svaz a je uveden v https://www.horosvaz.cz/res/archive/362/061702.pdf[seznamu rozhodčích] na webu ČHS.
+
Stavěč ČHS je absolvent samostatného školení stavěčů ČHS, které pořádá Český horolezecký svaz a je uveden v https://www.horosvaz.cz/res/archive/362/061697.pdf[seznamu stavěčů] na webu ČHS.

. Pořadatel zajistí hlavního rozhodčího a traťové rozhodčí pro jednotlivé kategorie. Pro řádný průběh závodu musí být dostatečný počet traťových rozhodčích.
. Pokud se rozhodne pořadatel o využití stavěče nebo rozhodčích ČHS informuje o této skutečnosti před vydáním propozic komisi sportovního lezení zasláním emailu na adresu zavody@horosvaz.cz

== Poskytování informací o závodě 

. Každý pořadatel je povinen nejméně 20 dní před závody vydat propozice závodu včetně pravidel závodu a zaslat je sekretariátu ČHS (zavody@horosvaz.cz) ke zveřejnění v kalendáři závodů ČHS. link:https://www.horosvaz.cz/res/archive/363/061734.docx[Propozice] by měly obsahovat minimálně místo konání, časový harmonogram závodu, formát závodu, jméno hlavního rozhodčího, hlavního stavěče a ředitele závodu, kontakt na pořadatele a pravidla závodu. Pořadatel je povinen informovat lezeckou veřejnost a komisi o časovém programu závodu tak, aby KSL měla dostatečný prostor poskytnout informace o závodech dalším médiím. Je doporučeno využít k propagaci i místní media.

. Pořadatel je povinen nahrát výsledky ve formátu PDF na web ČHS do 72 hodin po skončení závodu.

. Konečná výsledková listina musí obsahovat jméno, příjmení, rok narození, oddílovou příslušnost závodníka, státní příslušnost závodníka (u zahraničních účastníků) a jeho výkony dosažené ve všech kolech (pokud možno v jedné tabulce). Na všech výsledkových listinách musí být uveden čas vydání této listiny a podpis hlavního rozhodčího.

. Pro zpracování výsledků může pořadatel využít výsledkové aplikace dodané svazem, pokud pravidla závodů jsou shodné s pravidly pro vyšší soutěže. 
. Pro předregistraci musí pořadatel využít svazový systém, který bude hlídat omezení startujících závodníků na závodech. Pořadatel bude mít možnost si stáhnout po skončení předregistrace seznam registrovaných závodníků.

== Průběh závodů 

Pro všechny typy závodů platí pravidla pro průběh soutěže pravidla zveřejněné v propozicích. Bezpečnost závodu musí splňovat příslušné ustanovení <<pravidla_sl.adoc#,Pravidel sportovního lezení ČHS 2022>> a <<vyjimky_z_pravidel_pro_2_liga_mladez.adoc#,Výjimek ze soutěžních pravidel ČHS pro závody mládeže 2. ligy ve sportovním lezení pro rok 2022>>.

== Vyhlášení výsledků 

. Vyhlášení výsledků musí být provedeno důstojným způsobem. Vyhlášení výsledků musí být nejdéle do 30 minut po ukončení posledního kola závodu poslední kategorie. Jednotlivé kategorie mohou být vyhlašovány i v průběhu závodu.

. Musí být vyhlášeni nejméně první tři závodníci a oceněni alespoň diplomem a cenami dodanými eventuálním partnerem závodu. Další ocenění je na pořadatelích. Nepřihlíží se k národnosti závodníků.

== Ostatní 

. KSL si vyhrazuje právo vyslat svého člena komise, který provede kontrolu závodu se záměrem zhodnocení dodržování stanovených pravidel, a to zejména týkajících se bezpečnosti a regulérnosti závodu.
. Nedílnou součástí těchto předpisů jsou <<pravidla_sl.adoc#,Pravidla sportovního lezení ČHS 2022>> a <<vyjimky_z_pravidel_pro_2_liga_mladez.adoc#,Výjimky ze soutěžních pravidel ČHS pro závody mládeže 2. ligy ve sportovním lezení pro rok 2022>>.